+++
title = "Übergangsalter 17 "
date = "2023-05-25"
draft = false
pinned = false
+++
Angst vorem gheie doch au Angst vorem Flüge, wo bini itz? Ir Mitti z mitzt drinne. Mitem Übergangsalter 17, churz vorem erwachse si. Doch wo muessi häre? Ig gseh de Wäg nid. Nur immer grossi Stei liege vor mir, mi Alltag, kompliziert. Party und Fründe schine so nah z liege und doch so färn. Wie sötti mini Zit plane, öppis erläbe oder lerne? Egal wie ig mi entscheide es schient mir falsch z si. Entscheidige über Entscheidige doch wie weiss ig welles die richtigi isch. En Chnopf zum retour gha hets ja nid, wieso? Gäbig wärs äve scho. Vorwärts luege und nid retour, Vergangeheit hinter sich lah. Eifacher gseit als gmacht. Doch Vertraue und Mut het Bedütig, ei Schritt nachem andere.