+++
title = "Übergangsalter 17 "
date = "2023-05-25"
draft = false
pinned = false
+++
Angst vorem gheie doch au Angst vorem flüge, wo bini itz? Ir Mitti z mitzt drinne mitem Übergangsalter 17, churz vorem erwachse si. Doch wo muessi häre? Ig gseh mi Wäg nümme. Mini vergangene Fuessspure verlösche und wenn ig füre lueg chunnts mir so vor als hät ig mini Brille vergässe, alles isch so unscharf. Wo chann ig wieder scharf steue? Vor mir liegt en Chrüzig, sötti rächts oder links abbliege? Entscheidige über Entscheidige, doch wie weiss ig welles die Richtigi isch? Ig will mis wisse Puzzleteil näh, doch als igs will griffe sind alli numme no bunt. Mis Puzzleteil isch verlore gange ih dere risige Mängi. Was isch wenn öpper mis gnoh het? Sötti itze nache laufe? Nei, ig gha mi eiget Wäg, dä wo vor mine Füess ligt, irgendwo wärde si mi scho häre führe. Links oder rächts isch d Frag. Links oder rächts, Hauptsach nid stah bliebe. Nid stah bliebe und füre luege, ig gseh mis Ziel und äs isch gli zum griffe nah. 